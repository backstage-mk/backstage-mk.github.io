---
title: "Creality Ender 3 v2 Rulman Üzerindeki Toz Nedir?"
author: Mümin Köykıran
date: "2021-04-04"
categories: 
  - "3d-yazici"
  - "creality-ender-3-v2"
tags: 
  - "3d-yazici-rulman-tozlanir-mi"
  - "creality-ender-3-v2-bakimi"
  - "ender-3-v2-rulman-toz"
image:
  src: /asset/ender-3-v2-rulman-uzerindeki-toz-nedir/maxresdefault-e1617565508172.jpg
---

Merhabalar, 3d yazıcı dünyasına uzun süredir meraklı ve ilgili birisi olarak deneyim elde etmek ve fikirlerimi realize etmek anlamında ev tipi kullanımlarda uygun olduğunu düşündüğüm, Creality Ender 3 v2 model **[3D yazıcı](/categories/3d-yazici/)**sını alarak, yeni bir hobiye giriş yapmış bulunmaktayım.

**[Creality Ender 3 v2](/categories/creality-ender-3-v2/)** model yazıcı, sanal dünyada büyük bir communitye sahiptir. Kurulum, konfigürasyon ve geliştirmeler için uçsuz bucaksız bir kaynağa sahiptir. Creality markası da elinden geleni yapıp gerekli kurulum adımlarını yazılı ve videolu şekilde son kullanıcılarına sunmuştur. Elbette her şey mükemmel olsa da kullanım sırasında zamanla bazı şeyler olması gerektiğinden farklı çalıştığı durumlar olmaktadır. Geçtiğimiz hafta yazıcıyı yoğun kullanım sonrası rulmanların üzerinde olağan dışı bir şeyler dikkatimi çekti. Üzerlerin de resimde görmekte olduğunuz gibi "_Toz Yumakları_" oluşmaktaydı.


![Creality Ender 3 v2 Kasnak Rulmanları Üzerindeki Görüntü](/asset/{{page.id | replace:'/posts/',''}}/IMG_20210404_221347.jpg)
*Creality Ender 3 v2 Kasnak Rulmanları Üzerindeki Görüntü*

"Toz Yumakları" dediğime bakmayın, başlangıçta bende öyle sandım fakat durum çok farklıymış. Kurulumlar sırasında internette izlediğim videolar tabiri caiz ise karşılarına çıkan tüm civata ve somunları sıktıkları için hayliyle bende öyle yaptım :) Durum böyle olunca kasnak rulmanlarını biraz fazla sıkmışım. Bu sebepten ötürü motorların hareketi sırasında, sigma profillerin üzerinde gidip gelen rulmanlar aşınmaya maruz kalmaktadırlar. Aşınma sonucu ise toz yumaklarına çok fazlaya benzeyen partikülllerin üzerlerinde biriktirmektedirler.

## Peki bu durumu nasıl düzeltiriz?

Aslında bu durumun çözümü yine yazıcı ile gelen anahtarlardan biri ile halledilebilmektedir. Rulmanlar altta ve üstte olmak üzere iki tarafta da bulunurlar böylece sigma profilleri sıkıştırırlar fakat fazlada olmamalıdır ki rahat hareket edebilsinler. Bu ince ayarı elinize aldığınız anahtar yardımı ile alt kısımda bulunan kısmı biraz açarsanız, üst ve alt rulmanların birbirine uzaklaşmasını sağlarsınız. Böylece profile tam olması gerektiği açıda sürtünme sağlayarak gereksiz yere malzeme aşınmasını minimuma indirir. Böylece motorların zorlanması da azalmış olur. En sonunda tam istediğimiz gibi baskılar elde edebiliriz.

Gerekli düzeltmeler sırasında takip ettiğim video aşağıda yer almaktadır. Naçizane tavsiyem onu da izlemeniz yönünde :) Umarım faydalı olmuştur. Keyifli üretimler dilerim :)

{% youtube Ua-UtPt5qgE %}


**[Video Linki](https://www.youtube.com/watch?v=Ua-UtPt5qgE)**
